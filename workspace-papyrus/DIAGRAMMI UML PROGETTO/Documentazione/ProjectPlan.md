# UnibgParking
## Project Plan
### Progetto di Ingegneria del Software
*Ledio Koci 1085165<br>*
*Giovanni Nocerino 1086979<br>*
*Francesco Pezzotta 1086783<br>*

a.a 2024-2025


## INDICE
1. [Introduzione](#p1)
2. [Modello di processo](#p2)
3. [Organizzazione del progetto](#p3)
4. [Standard, linee guida, procedure](#p4)
5. [Attività di gestione](#p5)
6. [Rischi](#p6)
7. [Personale](#p7)
8. [Metodi e tecniche](#p8)
9. [Garanzia di qualità](#p9)
10. [Pacchetti di lavoro (workpackages)](#p10)
11. [Risorse](#p11)
12. [Budget e programma](#p12)
13. [Cambiamenti](#p13)
14. [Consegna](#p14)

## 1. Introduzione <a name="p1"></a>

Un comune vuole implementare un sistema di gestione automatizzata dei parcheggi urbani per ottimizzare l’uso degli spazi disponibili e ridurre i tempi di ricerca del parcheggio.
Sono previsti due tipi di utenti: i residenti e i visitatori occasionali.

Regole e funzionalità principali:

1.	I residenti possono richiedere un abbonamento mensile o annuale che consente loro di parcheggiare in zone dedicate, con accesso illimitato a qualsiasi ora.

2.	I visitatori occasionali devono pagare una tariffa oraria tramite un’applicazione mobile o un terminale fisico installato nelle vicinanze dei parcheggi.

3.	Ogni parcheggio è dotato di sensori per rilevare la presenza di veicoli e per verificare se il pagamento è stato effettuato.

4.	L’accesso al parcheggio è gestito tramite un QRCode univoco fornito dal sistema, che associa il veicolo al profilo dell’utente.

5.	Se un veicolo viene parcheggiato senza un pagamento valido o senza un abbonamento attivo, il sistema invia una notifica al conducente e, in caso di mancata regolarizzazione, genera automaticamente una multa.

6.	I visitatori occasionali devono specificare il tempo stimato di permanenza e, se superano il limite dichiarato, il sistema addebita automaticamente una tariffa aggiuntiva.

7.	Per ogni utente registrato è richiesto di indicare i dati del veicolo (proprietario, targa e modello).

Funzionamento del sistema:

 • Quando un veicolo accede a un parcheggio, un impianto ottico legge la targa e verifica nel database il tipo di utente e lo stato del pagamento.

• I residenti possono uscire senza ulteriori verifiche.

• I visitatori occasionali devono validare l’uscita tramite l’app o il terminale fisico, specificando se desiderano estendere il tempo di parcheggio o concludere la sessione.

Il progetto mira a sviluppare un sistema per ottimizzare la gestione dei parcheggi dell'università, ridurre i tempi di ricerca e migliorare l’esperienza utente.

Obiettivi principali:
- Ottimizzazione degli spazi disponibili.<br>
- Pagamenti digitali per visitatori occasionali.<br>
- Sensori e QRCode per il monitoraggio automatizzato.<br>

## 2. Modello di processo  <a name="p2"></a>

1.	Planning Game: All’inizio della settimana, il team si riunisce per elencare le funzionalità più importanti e chiarire le aspettative e le necessità legate al progetto. In questa fase, si definisce l’ambito del progetto (che rimane sempre flessibile).<br>
2.	Small Releases or Deliveries (Rilasci o consegne frequenti): Alla fine di ogni settimana, si ricevono piccole versioni del progetto da testare e su cui fornire feedback o suggerimenti di miglioramento.<br>
3.	Simple Design (Progettazione semplice): Più il codice e la ricerca dei risultati attesi sono semplici, meglio è. La semplicità deve essere mirata ai risultati e non solo allo sviluppo. Un codice facile da scrivere non sempre rappresenta la soluzione più semplice.<br>
4.	User Testing (Test degli utenti): Fase in cui si testano le versioni rilasciate del prodotto per verificarne la correttezza e suggerire eventuali modifiche o miglioramenti.<br>
5.	Sustainable Pace (Ritmo sostenibile): L’Extreme Programming promuove il rispetto del fattore umano, garantendo motivazione e armonia tra i membri del team.<br>
6.	Collective Ownership (Proprietà collettiva): Il progetto sviluppato deve essere conosciuto e accessibile a tutto il team, senza la necessità di permessi speciali. Questo accelera il processo di sviluppo e ne aumenta la trasparenza, in linea con i principi della gestione visiva (visual management).<br>
7.	Pair Programming (Programmazione in coppia): Due membri lavorano su un singolo computer, garantendo una revisione continua del codice, favorendo l’apprendimento reciproco durante il processo, promuovendo la condivisione della conoscenza delle regole di business ed infine l’equilibrio delle competenze tecniche.<br>
8.	Coding Standard (Standard di codifica): Nel caso dello sviluppo software, il codice deve seguire uno standard comune, in modo che tutti i membri del team utilizzino le stesse regole. L’obiettivo è far sembrare che il codice sia stato scritto da una sola persona, garantendo coerenza e facilità di manutenzione.<br>
9.	Test-Oriented Development (Sviluppo orientato ai test): I test unitari sono essenziali per garantire la qualità del progetto. La pratica prevede di creare prima i test unitari e successivamente il codice necessario per farli funzionare.<br>
10.	Refactoring (Rifattorizzazione): Processo di miglioramento continuo del progetto, volto a rendere il codice più chiaro, con minori possibilità di errori e riducendo la duplicazione di processi o funzioni.<br>
11.	Continuous Integration (Integrazione continua): Le nuove funzionalità devono essere rapidamente integrate nella versione attuale del sistema. Questo consente di eseguire test prima possibile, identificando e risolvendo eventuali problemi in tempi rapidi.<br>

## 3. Organizzazione del progetto <a name="p3"></a>

Ciascun membro del gruppo detiene le medesime responsabilità durante tutte le fasi del progetto (quindi progettazione, sviluppo e test), caratterizzati da ruoli di tipo Agile, in particolare adottando la moddalità *Extreme Programming (XP)*; verranno effetuate delle riunioni in modo tale da poter permettere a tutti e tre i membri di confrontarsi sullo sviluppo del progetto e pianificare i prossimi passi da seguire.

## 4. Standard, linee guida, procedure <a name="p4"></a>

### Standard

Gli standard definiscono i criteri di qualità e conformità che verranno applicati durante il progetto.
-	IEEE 830: Lo standard IEEE 830 sarà utilizzato per la stesura e la gestione dei requisiti software. Questo standard garantisce che i requisiti siano completi, coerenti, tracciabili e comprensibili da tutte le parti coinvolte. Ogni requisito sarà classificato in base a criteri di priorità e descritto in modo chiaro e misurabile.
-	Standard di codifica Java: Il codice sorgente seguirà le convenzioni di codifica Java riconosciute a livello internazionale, garantendo leggibilità, mantenibilità e coerenza del codice.
-	Standard di progettazione UML: Verranno utilizzati i diagrammi UML (Unified Modeling Language) per la modellazione del sistema. I diagrammi includeranno diagrammi dei casi d’uso, diagrammi di sequenza, diagrammi delle classi e altri.

### Linee Guida 

Le linee guida definiscono le buone pratiche che il team seguirà per raggiungere gli obiettivi in modo efficace.
-	Documentazione dei requisiti: Tutti i requisiti verranno descritti in linguaggio naturale, evitando ambiguità e tecnicismi inutili, come suggerito dallo standard IEEE 830. Sarà utilizzato un formato standard con sezioni dedicate a descrizione, priorità, tracciabilità e criteri di accettazione.
-	Principio DRY (Don’t Repeat Yourself): Durante la scrittura del codice, verrà rispettato il principio DRY per evitare ridondanza e promuovere il riutilizzo del codice.
-	Gestione della configurazione: Verrà utilizzato un sistema di versionamento del codice (Git).
-	Buone pratiche di testing: Il testing verrà integrato nel ciclo di sviluppo iterativo. Saranno eseguiti test unitari e sarà seguita la regola del “test-first” tipica di Extreme Programming (XP).
-	Comunicazione interna: Saranno previsti incontri per aggiornare il team sull’avanzamento dei lavori, evidenziare eventuali blocchi e pianificare le attività future.

### Procedure

Le procedure descrivono le azioni pratiche e i passaggi da seguire per eseguire correttamente le fasi del progetto.
-	Gestione dei requisiti (IEEE 830 e MoSCoW):
- 	 Ogni requisito sarà categorizzato utilizzando il metodo MoSCoW (Must have, Should have, Could have, Won’t have) per stabilire le priorità.
- requisiti saranno tracciati nel documento di specifica, e le modifiche saranno approvate in modo formale durante le revisioni di progetto.
-  sviluppo (Extreme Programming - XP):
- 	Verrà utilizzato un approccio iterativo e incrementale. Ogni ciclo di sviluppo si concluderà con il rilascio di una versione funzionante del software.
-	Verranno seguiti i principi di pair programming (due sviluppatori lavorano insieme sullo stesso codice) e test-driven development (TDD), in cui i test vengono scritti prima del codice.
-	Alla fine di ogni iterazione, il team analizzerà i risultati e pianificherà il ciclo successivo.
-	Progettazione (UML e revisione tecnica):
-	La progettazione sarà documentata con l’uso di diagrammi UML.
-	Prima di avviare lo sviluppo di una nuova funzionalità, verranno prodotti i diagrammi di casi d’uso, classi, sequenza e attività, quando necessario.
-	La revisione tecnica del design sarà condotta per garantire la fattibilità e la chiarezza delle soluzioni adottate.
-	Testing e Quality Assurance (QA):
-	Saranno scritti test automatici per le componenti critiche del software, seguendo il modello test-first di Extreme Programming.
-	Le procedure di testing seguiranno un ciclo definito:
	1.	Scrittura dei test (test unitari e di integrazione)
	2.	Sviluppo della funzionalità corrispondente
	3.	Esecuzione dei test e analisi dei risultati
	4.	Correzione degli errori e re-test
	•	Saranno condotti test di accettazione prima di ogni rilascio importante.
	•	Controllo di qualità e revisione del codice:
	•	Sarà adottata una pratica di code review, dove il codice scritto da uno sviluppatore verrà rivisto da un altro membro del team prima di essere accettato nel ramo principale (main branch).

## 5. Attività di gestione <a name="p5"></a>

Sono previsti incontri regolari a distanza tra i membri del gruppo per accertare che tutti gli obiettivi vengano raggiunti, utili anche per prefissare e assegnarne di nuovi a ciascuno; inoltre verranno analizzati i commit e gli issue che vengono creati durante la settimana precedente.

La metodologia *Extreme Programming* sarà utile per tenere sotto controllo le attività (vedi capitolo 2 e 3).

Più in generale, le piattaforme utilizzate per poter permettere di gestire le attività saranno:
- Google meet
- GitHub

## 6. Rischi <a name="p6"></a>

Nello sviluppo del software si potrebbero verificare diversi rischi, di seguito elencati:

1. Ritardi nel rispetto delle scadenze intermedie: sarà necessario monitorare regolarmente l’avanzamento del progetto.
2. Difficoltà nell’utilizzo di tecnologie e framework non familiari: sarà fondamentale consultare la documentazione ufficiale e risorse online, così come anche farsi consigliare secondo le capacità che ogni membro del team possiede.
3. Assenza di un membro del team per svariate cause: sarà necessario pianificare il lavoro in modo flessibile cosicchè tale che tutti i membri del team possano contribuire allo sviluppo del software alla stessa maniera.
4. Bug non individuati durante il testing: Implementare più casi di test possibili in modo tale da avere una copertura sufficiente.

## 7. Personale <a name="p7"></a>

### Vedi capitolo 3.

Di seguito i membri:

- Ledio Koci
- Giovanni Nocerino
- Francesco Pezzotta

## 8. Metodi e tecniche <a name="p8"></a>

1.	Identificazione dei requisiti:
-	Raccolta delle richieste e analisi del problema, brainstorming.
- 	Scomposizione del problema generale in sotto-problemi più piccoli e affrontabili singolarmente.
2.	Documentazione:
-	 Ogni requisito sarà descritto in un documento di Specifica Requisiti, specificando:
-	 Obiettivo del requisito
-	 Priorità (critico, necessario, opzionale, vedi regole MoSCoW capitolo 4)
-	 Criteri di accettazione
-	 Tracciabilità (collegamento tra requisito e funzionalità corrispondente)
3.	Analisi di fattibilità:
-	 Controllo della fattibilità tecnica e delle risorse necessarie per la realizzazione di ciascun requisito.
-	 Definizione di eventuali compromessi o alternative in caso di difficoltà tecniche.
4.	Revisione e convalida:
-	 Sessioni di revisione con i membri del gruppo per garantire la chiarezza e la coerenza dei requisiti.
-	 Aggiornamento del documento di requisiti per includere eventuali modifiche o nuovi requisiti emersi.

## 9. Garanzia di qualità <a name="p9"></a>

La qualità del prodotto sarà garantita tramite controlli regolari e misurazioni oggettive. Verranno utilizzate metriche per valutare la qualità del codice e la soddisfazione dei requisiti.

Tecniche di controllo della qualità:

-	Code Review: ogni modifica sarà sottoposta a revisione tra i membri del team.<br>
-	Misurazione delle metriche di qualità:<br>
-	Copertura del codice (percentuale di righe coperte dai test).<br>
-	Numero di bug rilevati e tempo medio di risoluzione.<br>
-	Complessità ciclomatica per misurare la complessità dei metodi.<br>

Strumenti utilizzati:
-	Strumenti di gestione delle metriche di qualità (GitHub ecc.) per il monitoraggio continuo.<br>

##  10. Pacchetti di lavoro (workpackages) <a name="p10"></a>

Per lo sviluppo del software verranno utilizzati i seguenti framework o librerie:
- Papyrus: libreria Java utilizzata per creare diagrammi UML, per poi generarne il codice da essi.
- SQLite: database embedded leggero e autonomo, progettato per essere integrato direttamente nelle applicazioni. Non richiede un server separato per funzionare ed è memorizzato in un singolo file sul disco.
- Spring Boot: Spring Boot è un framework Java basato su Spring che semplifica lo sviluppo di applicazioni standalone e pronte per la produzione. È ampiamente usato per lo sviluppo di applicazioni backend moderne e scalabili.

##  11. Risorse <a name="p11"></a>

Risorse umane:
Vedi capitolo 3 e 7.

Software e tool:

- Eclipse: IDE utilizzato per poter lavorare allo sviluppo del progetto (versione 2024-09)
- Papyrus: utile per poter realizzare i diagrammi UML da cui poter generare il codice iniziale
- libreria db: SQLite, permette di poter implementare un database embedded

Per quanto riguarda i dispositivi, il software verrà sviluppato su due sistemi operativi, ovvero:

-MacOS 15.0 Sequoia<br>
-Windows 11<br>

## 12. Budget e programma <a name="p12"></a>

Non è previsto alcun budget per lo sviluppo di questo progetto.

L’implementazione sarà organizzata in cicli iterativi per garantire un rilascio graduale e un controllo costante sulla qualità. Ogni iterazione avrà una durata indefinita e porterà alla produzione di una versione funzionante del software.

Fasi principali dello sviluppo:

1.	Pianificazione del ciclo:
-	Definizione delle funzionalità da sviluppare in ogni ciclo.
-	Assegnazione delle attività ai membri del team tramite strumenti di gestione.
2.	Scrittura del codice:
-	Implementazione del codice seguendo le best practice di programmazione.
-	Revisione del codice (code review) tra i membri del team per ridurre il rischio di errori e migliorare la qualità.
3.	Testing iniziale:
-	Esecuzione di test manuali e test automatici (unit test) per identificare errori durante la scrittura del codice.
-	Uso di framework di testing (come JUnit) per i test automatici.
4.	Revisione e correzione:
-	Correzione dei bug rilevati durante i test.
-	Verifica finale della versione prima di rilasciarla.

## 13. Cambiamenti <a name="p13"></a>

La possibilità di incorrere in cambiamenti imprevisti è molto elevata, in quanto i rischi (come citato nel capitolo 6 "Rischi") sono pressochè inevitabili. Per questo motivo sarà fondamentale adottare la metodologia *Extreme Programming* al meglio (vedi capitolo 2 e 3).

## 14. Consegna <a name="p14"></a>

Il progetto con relativa documentazione verrà condiviso su GitHub rispettivamente con il Prof. Gargantini e Prof.ssa Bonfanti.
